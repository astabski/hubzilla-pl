Opcje konfiguracyjne
====================

Po zainstalowaniu, serwis $Projectname jest wstępnie konfigurowany z domyślnymi wartościami. Z reguły, wymaga to odpowiedniego dostrojemia tak, aby konfiguracja odpowiadała zakładanym funkcjom serwisu. 

Ustawianie dodatkowych możliwości poprzez interfejs graficzny
-------------------------------------------------------------

Domyślny interfejs $Projectname został zaprojektowany tak, aby był dobrze uporządkowany. Istnieje spora liczba dodatkowych funkcjonalności (o różnej przydatności), które można włączyć i później wykorzystywać. Można je znaleźć klikając link [Dodatkowe możliwości](admin/features) na stronie [Administracja](/admin). Są one tam prezentowane w kilku grupach.

#### Kalendarz

**Rozpocznij tydzień kalendarzowy w poniedziałek**

Daje możliwość skonfigurowania kalendarza tak, aby tydzień kalendarzowy zaczynał się w poniedziałek. 

**Wybór strefy czasowej wydarzenia**

Daje możliwość konfigurowania strefy czasowej wydarzenia w kalendarzu.

#### Strona główna kanału

**Wyszukaj po dacie**

Daje możliwość wyboru wpisów według zakresów dat.

**Chmura tagów**

Udostępnienie osobistej chmury tagów na stronie swojego kanału.

**Użyj trybu blog/lista**

Pozwoduje, że komentarze są wyświetlane osobno.

#### Połączenia

**Filtrowanie połączeń**

Umożliwia filtrowanie przychodzących wpisów z połączeń, na podstawie słów kluczowych lub fragnentów treści.

#### Rozmowa

**Reakcje emoji**

Dodaje możliwość wstawiania reakcji emoji we wpisach.

**Nielubienie wpisu**

Możliwość oznaczania wpisów i komentarzy jako nielubiane.

**Wyróżnienie wpisu**

Możliwość oznaczania wyróżnionych wpisów wskaźnikiem gwiazdki.

**Odpowiadanie na komentarze**

Możliwość udzielenia odpowiedzi na wybrany komentarz.

#### Katalog

**Zaawansowane przeszukiwanie katalogu**

Umożliwia tworzenie złożonych zapytań wyszukiwania w katalogu.

#### Edytor

**Kategorie wpisów**

Możliwość dodawania kategorii do swoich wpisów.

**Duże zdjęcia**

Możliwość zamieszczania dużych miniatur zdjęć (1024px) we wpisach. Jeśli nie jest to włączone, można używać tylko małych miniatur (640 px).

**Jeszcze więcej szyfrowania**

Zezwala na opcjonalne pełne (e2ee) szyfrowanie treści za pomocą wspólnego tajnego klucza.
Stadardowo, prywatne wiadomości są szyfrowane podczas transportu i przechowywania. W dzisiejszych czasach to szyfrowanie może nie wystarczyć, jeśli twoja komunikacja jest wyjątkowo wrażliwa. Ta opcja umożliwia dodatkowo szyfrowanie treści "end-toend" za pomocą wspólnego tajnego klucza. Sposób, w jaki odbiorca pozna tajny klucz, zależy wyłącznie od Ciebie. Możesz podać wskazówkę, na przykład "imię pierwszego psa cioci Kloci".

**Wyłączenie komentarzy**

Zapewnia możliwość wyłączenia komentowania wpisu

**Opóźnione publikowanie**

Pozwala na publikację wpisów w późniejszym terminie

**Wygasanie treści**

Usuwanie wpisów, komentarzy albo prywatnych wiadomości w określonym terminie. Do edytora wpisów zostaje dodany dodatkowy przycisk, za pomoca któreg można ustawić termin wygaśnięcia publikacji. Zwykle data jest wyświetlana w formacie „rrrr-mm-dd gg: mm”, ale w języku angielskim ma się nieco większą swobodę i można używać większości rozpoznawalnych odniesień do dat, takich jak "next Thursday" czy "+1 day". W określonym terminie (podanym lub zajmującym około dziesięciu minut, w zależności od częstotliwości sprawdzania zdalnego systemu) element jest usuwany.

**Pomijaj zduplikowane wpisy i komentarze**

Zapobiegaj publikowaniu wpisów o identycznej treści, mających mniej niż dwie minuty między przesłaniami.

**Automatyczne zapisywanie roboczych wpisów i komentarzy**

Automatycznie zapisuje wersje robocze wpisów i komentarzy w lokalnej pamięci przeglądarki, aby zapobiec przypadkowej utracie kompozycji.


#### Zarządzanie

**Wybór kanału poprzez nawigację**

Zmiana kanału bezpośrednio z rozwijanego menu nawigacji.

#### Sieć

**Filtr wydarzeń**

Możliwość wyświetlania tylko wydarzeń.

**Filtr ankiet**

Możliwość wyświetlania tylko ankiet.

**Zapisywane wyszukiwanie**

Możliwość zapisywania wyszukiwanych haseł do ponownego wykorzystania.

**Zapisywane foldery**

Możliwość umieszczania wpisów w folderach

**Alternatywan kolejność strumienia**

Możliwość uporządkowania strumienia według daty ostatniego wpisu, daty ostatniego komentarza lub nieprzeczytanych aktywności.

**Filtr kontaktów**

Możliwość wyświetlania wpisów autorstwa tylko wybranego kontaktu.

**Filtr forów**

Możliwość wyświetlania wpisów tylko z określonego forum.

**Filtr wpisów osobistych**

Filtr wpisów osobistych.

**Użyj trybu blog/lista**

Pozwoduje, że komentarze są wyświetlane osobno.

#### Zdjęcia

**Lokalizowanie zdjęć**

Jeśli dane lokalizacji są dostępne na przesłanych zdjęciach, połącz je z mapą.

##### Profile

**Profile zaawansowane**

Dodatkowe sekcje i pola wyboru profilu. Rozszerza to zakres informacji profilowych zbieranych w serwisie. Włączenie tej funkcjonalności powinno znaleźć odzwierciedlenie w dokumencie "Polityka prywatności", w której należy wymienić wszystkie rodzaje informacji osobistych zbieranych i utrzymywanych w serwisie. W większości przypadków jest to funkcjonalność nieprzydatna i nie powinno się jej włączać.

**Import/Eksport proflilu**

Możliwość zaimportowania lub wyeksportowania swojego profilu na inne serwisy (portale sieci Zot). Funkcjonalność ta związana jest z nomadycznością tożsamości internetowej w $Projectname. Domyślnie Twoja tożsamość "podróżuje" z Tobą, gdy przeglądasz matrycę zdalnych witryn - tam też wiedzą kim jesteś i mogą wyświetlać Ci treści, które tylko Ty widzisz. Dzięki rozszerzonemu udostępnianiu tożsamości możesz dostarczyć te informacje do dowolnej odwiedzanej witryny z poziomu swojej matrycy.

**Wiele profili**

Możliwość tworzenia wielu profili, które są widoczne tylko dla określonych osób lub grup. Twój profil domyślny może być widoczny dla każdego, ale wszystkie profile dodatkowe mogą zawierać inne lub dodatkowe informacje i mogą być widoczne tylko dla tych, do których jest przypisany.

Dodatkowe ustawienia dostępne tylko z wiersza poleceń
-----------------------------------------------------

Oprócz opcji konfiguracyjnych dostępnych w panelu administracyjnum, $Projectname zawiera wiele opcji, które są dostępne tylko z poziomu powłoki. Są to na ogół opcje uważane za zbyt niszowe, zaawansowane lub mogące być źle interpretowane przez zwykłych użytkowników.

Ich omówienie znajduje się na stronie [Zaawanasowana konfiguracja dla administratorów](/doc/pl/hidden_configs).


#include doc/macros/pl/main_footer.bb;
